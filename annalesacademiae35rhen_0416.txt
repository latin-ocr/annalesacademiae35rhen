66 COMMENTATIO

§- 4.

De Divinae Naturae proprietatibus.

Quum exposuerimus, quaenam Deos agere exis-
timaret Socrates , eo progredimur, ut videamus,
quasnam perfectiones sive proprietates Divinae na-
turae tribueret.

Hac in re adeunda sunt cum argumenta, qui-
bus Socrates Deos esse probabat, tum Socra-
tis de Deorum operibus sententiae, a nobis supra
expositae. Illa necessario adeunda sunt: nam si
quis argumenta affert, quibus esse Deum probet,
non potest non ipsorum horum argumentorum ra-
tione ostendere, qualem sibi informet naturam
eam, quam divinae naturae loco habet, ita, qui
argumento utitur e fortuita naturae conditione
ducto , eo ipso declarat, id se habere divinae na·
turae proprium, quod sit omnium rerum causa pri·
ma ac neccssaria. Hae in Socratis doctrina om-
nino sunt consulendae: nam Deorum proprietates
in operibus ipsorum patefactas cernebat, et semper
monebat, ad Deorum opera attendendum esse, et
ex his eorum naturam cognoscendarum). Hinc
divinas proprietates ex operibus divinis derivabat3

eas-

(ι) Cf. Mem. lV. c. 5. ,ξι 13.

 

