90 εοΜΜΕΝΤΑΤΙο

secernit particulas inter se similes secundum mate-
riae naturam‚ et eatenus ‚ quatenus materiae natura
id permittit. Minus ab hac parte Socratica Dei
notio discedit a religione Graecorum populari: nam
in hac quoque Dii coluntur ut entia rationa-
lia, hominibus genere suo similia. In religionibus
mediae Asiae, et ipsa antiquissima Graecorum
religione, divinae naturae loco colebantur naturae
vires et elementa,· unde illae religiones dici solent
religiones physicae (natuurgodsdiensten): in his igi-
tur religionibus Dii efformabantur non minus ani-
mali, quam humana figura. Aegyptiorum , Babylo-
niorum idola erant ex hominis et animalis hujus il-
liusve figura mixta, aut plane animalis figuram
referebant. In Graecorum vero religione Dii
efformabantur forma humana, eaque pulcerrima( 1).
Sed in eo maxime Socrates discedebat a religione
populari, et notionem divinae naturae habebat
praestantiorem vulgari Graecorum notione, quod
Deum haberet naturam moralem. In Graecorum
religione non prorsus quidem desideratur notio
Dei, ut entis moralis: nam Jupiter, verbi causa,
est, qui Jura hospitii et jurisjurandi religionem
tuetur (2); sed tamen hanc negligebant pleri-
que ii, qui nondum religionem popularem con-

teni-

(ι) Cf. De Wette ‚ tiber die Religion , ihr Wesen ,
ihre Ersckeinungsformen‚ etc. pag. 312 sq. et V orles. XV.
(2) Cf. De Wette l.1. pag. 574 , 381.

